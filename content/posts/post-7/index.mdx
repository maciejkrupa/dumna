---
path: "/projekt-jeden-swiat"
hero: "./projekt.jpg"
order: "7"
title: "Projekt: „Jeden Świat: bezpieczeństwo osób niepełnosprawnych w sytuacjach kryzysowych wywołanych czynnikami zewnętrznymi”"
---

*Fundacja “Pomóżmy Dzieciom Niepełnosprawnym w Wierzbicach i Osobom Starszym”* oraz *Fundacja DUMNA.PL w Warszawie* działając na podstawie zarejestrowanego statutu, a w szczególności § 8, punkty:
**d**. *ochrony i promocji zdrowia, w tym działalność lecznicza;*
**e**. *działania na rzecz osób niepełnosprawnych;*
**h**. *nauki, edukacji, oświaty i wychowania;*
**i**. *porządku i bezpieczeństwa  publicznego oraz przeciwdziałania patologiom  społecznym;*
**m**.* ratownictwa i ochrony ludności;*
oraz uchwały nr 10 / 2018 Rady Fundacji z dnia 29.06.2018 podejmuje projekt społeczny i użyteczności publicznej na rzecz niepełnosprawnych pod hasłem:

---

*“Jeden Świat - Bezpieczeństwo osób niepełnosprawnych w sytuacjach kryzysowych oraz zagrożenia życia i zdrowia przez czynniki zewnętrzne - osoby niepełnosprawne jako potencjał w systemie bezpieczeństwa”.*

--- 


Zarząd i Rada Fundacji dostrzegają palącą potrzebę opracowania i realizacji całościowego programu zadedykowanego bezpieczeństwu fizycznemu osób niepełnosprawnych w przestrzeni publicznej w sytuacjach kryzysowych. Projekt obejmuje zarówno elementy edukacji i szkolenia dotkniętych niepełnosprawnością ( z poszanowaniem stopnia niepełnosprawności ) jak i w szczególności kształtowanie   wrażliwości, uwagi oraz zdolności do niesienia efektywnej pomocy przez osoby pełnosprawne współuczestniczące lub świadków zdarzeń.


Przedmiotowa tematyka jest obecnie wciąż niewypełnioną luką w pracach nad zapewnieniem osobom niepełnosprawnym stosownej jakości życia oraz odpowiedniego poziomu bezpieczeństwa osobistego. 


W ramach projektu, oprócz opracowania właściwych procedur i instrukcji postępowania w sytuacjach kryzysowych z uczestnictwem osób niepełnosprawnych, zostanie zaproponowany program kształtowania postaw obywatelskich wspartych celową edukacją, szkoleniem i wiedzą ekspercką przy uwzględnieniu kluczowej roli obywateli, służb publicznych i jednostek edukacyjnych. 


Celem projektu jest zwiększenie bezpieczeństwa osobistego osób niepełnosprawnych poprzez stworzenie i promowanie spójnego systemu postępowania i zachowań wobec osób dotkniętych różnym stopniem niepełnosprawności w sytuacjach zagrożenia przez czynniki zewnętrzne. 


Eksperci programu zwracają szczególną uwagę na fakt, że osoby niepełnosprawne stanowią również potencjał ( zasoby ) w systemie bezpieczeństwa i wsparte odpowiednim treningiem mogą wpływać na zwiększenie bezpieczeństwa w sytuacjach zagrożenia. 

 

Program Fundacji będzie uwrażliwiał na szczególne sytuacyjnie uwarunkowane potrzeby niepełnosprawnych, wspierał budowę społeczeństwa obywatelskiego i solidarnego, proponował nowe dodatkowe elementy w programie edukacyjnym oraz zwiększał efektywność procedur bezpieczeństwa ludności w sytuacjach zagrożenia z udziałem niepełnosprawnych. 

 

Aktualnie realizowane są:

- Badania w środowiskach istotnych dla przedmiotu projektu
- Prace eksperckie w zakresie ratownictwa medycznego, antyterroryzmu, sytuacji innych zagrożeń 
- Cykl konferencji zamkniętych i otwartych uwrażliwiających i zgłębiających przedmiotowe zagadnienie 
- Instrukcje, publikacje oraz podręczniki
- Aplikacje dla osób niepełnosprawnych wspierające działania na rzecz osób niepełnosprawnych jako w systemie bezpieczeństwa

Podjęte działania wypełniają misję Fundacji w zakresie działań na rzecz osób niepełnosprawnych, ratownictwa, ochrony ludności, ochrony zdrowia, edukacji oraz wychowania.
